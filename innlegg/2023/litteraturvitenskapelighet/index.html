<!DOCTYPE html>
<html
  dir="ltr"
  lang="nb"
  data-theme=""
  
    class="html theme--light"
  
><head>
  <title>
    
      
        Essay: Litteraturvitenskapelighet |
      Rune Myrland

  </title>

  
  <meta charset="utf-8" /><meta name="generator" content="Hugo 0.111.3"><meta name="viewport" content="width=device-width,initial-scale=1,viewport-fit=cover" />
  <meta name="author" content="Rune Myrland" />
  <meta
    name="description"
    content="Runes blogg"
  />
  
  
    
    
    <link
      rel="stylesheet"
      href="/scss/main.min.afcf7a74c48633d6afc6447bf52d6af2c1bbc24b0cb0ce6d834cc98f49bfba77.css"
      integrity="sha256-r896dMSGM9avxkR79S1q8sG7wksMsM5tg0zJj0m/unc="
      crossorigin="anonymous"
      type="text/css"
    />
  

  
  <link
    rel="stylesheet"
    href="/css/markupHighlight.min.73ccfdf28df555e11009c13c20ced067af3cb021504cba43644c705930428b00.css"
    integrity="sha256-c8z98o31VeEQCcE8IM7QZ688sCFQTLpDZExwWTBCiwA="
    crossorigin="anonymous"
    type="text/css"
  />
  
  
  <link
    rel="stylesheet"
    href="/fontawesome/css/fontawesome.min.7d272de35b410fb165377550cdf9c4d3a80fbbcc961e111914e4d5c0eaf5729f.css"
    integrity="sha256-fSct41tBD7FlN3VQzfnE06gPu8yWHhEZFOTVwOr1cp8="
    crossorigin="anonymous"
    type="text/css"
  />
  
  <link
    rel="stylesheet"
    href="/fontawesome/css/solid.min.55d8333481b07a08e07cf6f37319753a2b47e99f4c395394c5747b48b495aa9b.css"
    integrity="sha256-VdgzNIGwegjgfPbzcxl1OitH6Z9MOVOUxXR7SLSVqps="
    crossorigin="anonymous"
    type="text/css"
  />
  
  <link
    rel="stylesheet"
    href="/fontawesome/css/regular.min.a7448d02590b43449364b6b5922ed9af5410abb4de4238412a830316dedb850b.css"
    integrity="sha256-p0SNAlkLQ0STZLa1ki7Zr1QQq7TeQjhBKoMDFt7bhQs="
    crossorigin="anonymous"
    type="text/css"
  />
  
  <link
    rel="stylesheet"
    href="/fontawesome/css/brands.min.9ed75a5d670c953fe4df935937674b4646f92674367e9e66eb995bb04e821647.css"
    integrity="sha256-ntdaXWcMlT/k35NZN2dLRkb5JnQ2fp5m65lbsE6CFkc="
    crossorigin="anonymous"
    type="text/css"
  />
  
  <link rel="shortcut icon" href="/favicons/favicon.ico" type="image/x-icon" />
  <link rel="apple-touch-icon" sizes="180x180" href="/favicons/apple-touch-icon.png" />
  <link rel="icon" type="image/png" sizes="32x32" href="/favicons/favicon-32x32.png" />
  <link rel="icon" type="image/png" sizes="16x16" href="/favicons/favicon-16x16.png" />

  <link rel="canonical" href="https://runemyrland.blog/innlegg/2023/litteraturvitenskapelighet/" />

  
  
  
  
  <script
    type="text/javascript"
    src="/js/anatole-header.min.f9132794301a01ff16550ed66763482bd848f62243d278f5e550229a158bfd32.js"
    integrity="sha256-&#43;RMnlDAaAf8WVQ7WZ2NIK9hI9iJD0nj15VAimhWL/TI="
    crossorigin="anonymous"
  ></script>

  
    
    
    <script
      type="text/javascript"
      src="/js/anatole-theme-switcher.min.d6d329d93844b162e8bed1e915619625ca91687952177552b9b3e211014a2957.js"
      integrity="sha256-1tMp2ThEsWLovtHpFWGWJcqRaHlSF3VSubPiEQFKKVc="
      crossorigin="anonymous"
    ></script>
  

  


  
  <meta name="twitter:card" content="summary_large_image"/>
<meta name="twitter:image" content="https://runemyrland.blog/images/profile.jpg"/>

<meta name="twitter:title" content="Essay: Litteraturvitenskapelighet"/>
<meta name="twitter:description" content="De desillusjonerte I William Shakespeares teaterstykke Hamlet tolker prins Hamlet menneskene rundt seg gjennom en strategi med tre hjørner: observert kroppsspråk og atferd, situasjonen som helhet og innsikt i menneskenaturen."/>



  
  <meta property="og:title" content="Essay: Litteraturvitenskapelighet" />
<meta property="og:description" content="De desillusjonerte I William Shakespeares teaterstykke Hamlet tolker prins Hamlet menneskene rundt seg gjennom en strategi med tre hjørner: observert kroppsspråk og atferd, situasjonen som helhet og innsikt i menneskenaturen." />
<meta property="og:type" content="article" />
<meta property="og:url" content="https://runemyrland.blog/innlegg/2023/litteraturvitenskapelighet/" /><meta property="og:image" content="https://runemyrland.blog/images/profile.jpg"/><meta property="article:section" content="innlegg" />
<meta property="article:published_time" content="2023-04-11T00:00:00+00:00" />
<meta property="article:modified_time" content="2023-04-11T00:00:00+00:00" /><meta property="og:site_name" content="Skriverier" />




  
  
  
  
  <script type="application/ld+json">
    {
        "@context": "http://schema.org",
        "@type": "BlogPosting",
        "articleSection": "innlegg",
        "name": "Essay: Litteraturvitenskapelighet",
        "headline": "Essay: Litteraturvitenskapelighet",
        "alternativeHeadline": "",
        "description": "
      
        De desillusjonerte I William Shakespeares teaterstykke Hamlet tolker prins Hamlet menneskene rundt seg gjennom en strategi med tre hjørner: observert kroppsspråk og atferd, situasjonen som helhet og innsikt i menneskenaturen.


      


    ",
        "inLanguage": "nb",
        "isFamilyFriendly": "true",
        "mainEntityOfPage": {
            "@type": "WebPage",
            "@id": "https:\/\/runemyrland.blog\/innlegg\/2023\/litteraturvitenskapelighet\/"
        },
        "author" : {
            "@type": "Person",
            "name": "Rune Myrland"
        },
        "creator" : {
            "@type": "Person",
            "name": "Rune Myrland"
        },
        "accountablePerson" : {
            "@type": "Person",
            "name": "Rune Myrland"
        },
        "copyrightHolder" : {
            "@type": "Person",
            "name": "Rune Myrland"
        },
        "copyrightYear" : "2023",
        "dateCreated": "2023-04-11T00:00:00.00Z",
        "datePublished": "2023-04-11T00:00:00.00Z",
        "dateModified": "2023-04-11T00:00:00.00Z",
        "publisher":{
            "@type":"Organization",
            "name": "Rune Myrland",
            "url": "https://runemyrland.blog",
            "logo": {
                "@type": "ImageObject",
                "url": "https:\/\/runemyrland.blog\/favicons\/favicon-32x32.png",
                "width":"32",
                "height":"32"
            }
        },
        "image": 
      [
        
        "https://runemyrland.blog/images/profile.jpg"


      
      ]

    ,
        "url" : "https:\/\/runemyrland.blog\/innlegg\/2023\/litteraturvitenskapelighet\/",
        "wordCount" : "4583",
        "genre" : [ ],
        "keywords" : [ 
      
      "læring"

    ]
    }
  </script>


</head>
<body class="body">
    <div class="wrapper">
      <aside
        
          class="wrapper__sidebar"
        
      ><div
  class="sidebar
    animated fadeInDown
  "
>
  <div class="sidebar__content">
    <div class="sidebar__introduction">
      <img
        class="sidebar__introduction-profileimage"
        src="/images/profile.jpg"
        alt="profile picture"
      />
      
        <div class="sidebar__introduction-title">
          <a href="/">Skriverier</a>
        </div>
      
      <div class="sidebar__introduction-description">
        <p>Runes blogg</p>
      </div>
    </div>
    <ul class="sidebar__list">
      
        <li class="sidebar__list-item">
          <a
            href="https://github.com/rmy"
            target="_blank"
            rel="noopener me"
            aria-label="GitHub"
            title="GitHub"
          >
            <i class="fab fa-github fa-2x" aria-hidden="true"></i>
          </a>
        </li>
      
        <li class="sidebar__list-item">
          <a
            href="mailto:futhark@rmy.no"
            target="_blank"
            rel="noopener me"
            aria-label="e-mail"
            title="e-mail"
          >
            <i class="fas fa-envelope fa-2x" aria-hidden="true"></i>
          </a>
        </li>
      
    </ul>
  </div><footer class="footer footer__sidebar">
  <ul class="footer__list">
    <li class="footer__item">
      &copy;
      
        Rune Myrland 2016-2023
      
    </li>
    
  </ul>
</footer>
  
  <script
    type="text/javascript"
    src="/js/medium-zoom.min.1248fa75275e5ef0cbef27e8c1e27dc507c445ae3a2c7d2ed0be0809555dac64.js"
    integrity="sha256-Ekj6dSdeXvDL7yfoweJ9xQfERa46LH0u0L4ICVVdrGQ="
    crossorigin="anonymous"
  ></script></div>
</aside>
      <main
        
          class="wrapper__main"
        
      >
        <header class="header"><div
  class="
    animated fadeInDown
  "
>
  <a role="button" class="navbar-burger" data-target="navMenu" aria-label="menu" aria-expanded="false">
    <span aria-hidden="true" class="navbar-burger__line"></span>
    <span aria-hidden="true" class="navbar-burger__line"></span>
    <span aria-hidden="true" class="navbar-burger__line"></span>
  </a>
  <nav class="nav">
    <ul class="nav__list" id="navMenu">
      
      
        
        
          <li class="nav__list-item">
            <a
              
              href="/"
              
              title=""
              >Hjem</a
            >
          </li>
        

      
        
        
          <li class="nav__list-item">
            <a
              
              href="/innlegg/"
              
              title=""
              >Arkiv</a
            >
          </li>
        

      
        
        
          <li class="nav__list-item">
            <a
              
              href="/om/"
              
              title=""
              >Om</a
            >
          </li>
        

      
    </ul>
    <ul class="nav__list nav__list--end">
      
      
        <li class="nav__list-item">
          <div class="themeswitch">
            <a title="Switch Theme">
              <i class="fas fa-adjust fa-fw" aria-hidden="true"></i>
            </a>
          </div>
        </li>
      
    </ul>
  </nav>
</div>
</header>
  <div
    class="post 
      animated fadeInDown
    "
  >
    
    <div class="post__content">
      <h1>Essay: Litteraturvitenskapelighet</h1>
      <h3 id="de-desillusjonerte">De desillusjonerte</h3>
<p>I William Shakespeares teaterstykke <em>Hamlet</em> tolker prins Hamlet
menneskene rundt seg gjennom en strategi med tre hjørner: observert
kroppsspråk og atferd, situasjonen som helhet og innsikt i
menneskenaturen.<sup id="fnref:1"><a href="#fn:1" class="footnote-ref" role="doc-noteref">1</a></sup> Disse kryssjekkes mot hverandre for å avklare
flertydigheten som ofte er der når man betrakter hvert hjørne isolert.
Hvis dette ikke er nok til å nå visshet, kan prinsen forsøke å avklare
tvilen gjennom å teste eller innhente mer informasjon på annen måte. Det
velkjente utsettelsestemaet i stykket handler dermed om å identifisere
og avklare tvil gjennom hypotesedannelse og falsifisering på en nærmest
vitenskapelig måte. Hamlet mistolker ved et par situasjoner både Ofelia
og kong Claudius, så strategien er ikke ufeilbarlig. Men Hamlets
triangel er så robust som en personlig metodikk for observasjon av andre
mennesker kan bli.</p>
<p>Som kontrast til Hamlet og hans triangel gir tragedien oss to andre
personer med mer skjøre strategier. Polonius går i den såkalte
bekreftelsesfellen. I stedet for å identifisere og avklare tvil, søker
og finner han bekreftelser på sin hypotese om at prinsen har blitt gal
av kjærlighet etter å ha forelsket seg i og blitt avvist hans datter.
Hans sirkulære definisjon av galskap &mdash; hva er galskap annet enn å være
gal? &mdash; er også et dårlig utgangspunkt for å kunne skille mellom
virkelig galskap og simulert. Falsifisering er dermed heller ikke en
umiddelbart tilgjengelig strategi.</p>
<p>Polonius&rsquo; datter, den unge Ofelia, er på sin side vant til å ta i mot og
høre på råd, og vi kan kalle henne et produkt av diskursen. Hun har
evnen til å tvile, men hun mangler den kryssjekkende strategien og den
psykologiske innsikten som gjør det mulig for Hamlet å se bak fasaden
til menneskene rundt seg. Når faren er drept, Hamlet er sendt til
England og broren befinner seg i Frankrike, står hun plutselig alene og
har ikke lenger noen å spørre. Hun har heller ikke strategiene for eller
mulighet til å finne ut av alle de forvirrende selvmotsigelsene på egen
hånd og blir i stedet gal. Shakespeares utforskning av epistemiske
strategier og fallgruber i <em>Hamlet</em> er så grundig og systematisk at det
er åpenbart at han hadde en sterk bevissthet rundt slike spørsmål.</p>
<p>For meg er det interessant å stille Hamlets &mdash; eller Shakespeares &mdash;
robuste kunnskapsbegrep opp mot den desillusjonerte holdningen til
framskritt og viten som hersker innenfor litteraturfagene. For eksempel
sier Jon Haarberg i sin artikkel <em>Hva var litteraturvitenskap?</em> at
litteraturvitenskapen &ldquo;i likhet med andre humanistiske fag selvsagt ikke
tåler sammenligning med naturvitenskapen hva vitenskapelighet angår&rdquo; og
han siterer Erik Bjerck Hagen som i sin bok <em>Hva er litteraturvitenskap</em>
sier at:</p>
<blockquote>
<p>Ser vi tilbake på de siste førti års litteraturvitenskap og
litteraturteori, ser vi mange <em>forandringer</em>, men ikke nødvendigvis
<em>forbedringer</em>. Teoriretninger har kommet og gått, innsikter har blitt
brukt og misbrukt, begreper har vært på og av moten, men den
situasjonen som konfronterer litteraturviteren i dag, er ikke så ulik
den som konfronterte henne i 1960, hvilket vil si at hun stadig må
velge sin situasjon fra grunnen av. Forskeren kan på ingen måte
vurdere alt på en gang, og hun tar hele tiden en mengde sannheter for
gitt, men hun må når som helst være rede til å revurdere hver og en av
dem.</p>
</blockquote>
<p>Haarberg &ldquo;tror de fleste vil finne det vanskelig å si
seg fri fra slike grunnleggende utviklingspessimistiske
anfektelser.&rdquo;<sup id="fnref:2"><a href="#fn:2" class="footnote-ref" role="doc-noteref">2</a></sup> Selv om denne pessimismen, som Haarberg selv påpeker i
en fotnote, kanskje ikke er helt universell, så virker det også for meg
som om det er en utbredt holdning i litteraturfagene at kunnskap er
omtrentlig og at man kan hevde hva som helst så lenge man kan begrunne
det godt. Den lange konsekvensen av dette er at faget blir en tenketank
for utklekking av perspektiver og argumenter snarere enn en
vitenskapelig disiplin med mål om å utvikle robuste innsikter og
korrekte konklusjoner.</p>
<p>I praksis har dette ført til at litteraturteorien har utviklet seg til å
bli et spaghettimonster. Nå er det riktignok stridstemaer i alle levende
fag, så muligens er dette en karakteristikk som passer på flere felt.
Men der andre fag formodentlig betrakter flokene i pastaen som problemer
som må løses, ser litteraturvitenskapen ut til å dyrke dem og
kategorisere dem i antinomier av uforenlige påstander. Denne måten å
tenke på går i Norge i hvert fall tilbake til Sigmund Skard som i 1948
snakket om hvordan litteraturteoretiske retninger allerede i en
mannsalder har &ldquo;konkurrert med kvarandre i å laga glimrande paradoks&rdquo;,
om at ingen av metodene &ldquo;har synt seg brukeleg over hele området&rdquo; og om
&ldquo;viljen til å la de ekstreme teoriane korrigera kvarandre&rdquo;.<sup id="fnref:3"><a href="#fn:3" class="footnote-ref" role="doc-noteref">3</a></sup> Vi
finner den fortsatt igjen i teoripensumet på studiet i allmenn
litteraturvitenskap på Blindern som Skard var med på å grunnlegge. Og
tilnærmingen er nylig gjentatt av Erling Aadland i fageposet
<em>Litteraturens verden</em> (hvor forøvrig også han insisterer på at
litteratur<em>fag</em> ikke er vitenskapelige).<sup id="fnref:4"><a href="#fn:4" class="footnote-ref" role="doc-noteref">4</a></sup> Aadland veier riktignok de
antinomiske påstandene mot hverandre, og kan noen ganger konkludere med
at den ene er mer overbevisende og andre ganger med at verken den ene
eller den andre er helt sanne eller helt usanne. Men han trer ikke ut av
det antinomiske rammeverket for å formulere teorier som forener dem og
han uttrykker skepsis mot en slik hegelsk oppløsning av
motsetninger.<sup id="fnref:5"><a href="#fn:5" class="footnote-ref" role="doc-noteref">5</a></sup></p>
<p>Spørsmålet som stiller seg selv er om et vitenskapelig litteraturfag
faktisk er umulig slik de desillusjonerte hevder, eller om de bare
projiserer sin egen og sine forgjengeres utilstrekkelighet over på faget
som sådan? Er det virkelig så enkelt som de tilsynelatende tror å drive
teoretisk fysikk og andre naturvitenskapelige fag framover, mens det i
litteraturfagene er helt umulig å komme dypere og formulere modeller som
er i stand til å romme og forklare antinomienes tilsynelatende
motsigelser? Kan det være at den desillusjonerte holdningen er
selvoppfyllende og i seg selv er et hinder for framskritt?</p>
<h3 id="vitenskapelighet">Vitenskapelighet</h3>
<p>Erling Aadland forklarer oss at litteraturvitenskap &ldquo;i ordets rette
betydning&rdquo; ble forsøkt for omkring hundre år siden med den russiske
formalismen, tsjekkiske strukturalismen og anglo-amerikanske
nykritikken. Han argumenterer og konkluderer som dem med at
vitenskapelig undersøkelse krever et gjenstandsobjekt. Forfatteren som
forfatter kan ikke undersøkes vitenskapelig eller på denne måten være
gjenstand for noen vitenskap, selv om hen som menneske eller kropp kan
undersøkes av mange vitenskaper. Enda mer problematisk er det å gjøre
leseren til objekt for en vitenskap. Det eneste naturlige
gjenstandsobjektet for en litteraturvitenskap må derfor være
språkverket. Problemet som oppsto for disse forsøkene på å studere
litteraturen vitenskapelig &mdash; og som får Aadland til å forkaste
muligheten for et vitenskapelig litteraturfag &mdash; er at selv om
undersøkelser av litteraturens tegn, ord, setninger, dikt, skrifter,
verker og sjangre frambrakte innsikter, så klarte man ikke gjennom disse
å skape et fundament som et nytt nivå av innsikt kunne bygges oppå.
Litteraturen er nemlig ikke bare disse konkret observerbare og målbare
tingene, den er også betydning, og språklig betydning er verken direkte
observerbar eller konstant.<sup id="fnref:6"><a href="#fn:6" class="footnote-ref" role="doc-noteref">6</a></sup></p>
<p>Et premiss i Aadlands resonnement er at vitenskap gjennom presise
observasjoner etablerer robuste fundament som nye lag av innsikt kan
bygges oppå. I denne modellen strekker vitenskapen seg stadig høyere.
Det kan være noe i dette synet så lenge man forsker innenfor et
paradigme som har et fundament som bærer undersøkelsen. Fra tid til
annen slår imidlertid hegemoniske paradigmer sprekker. I slike tilfeller
er det ikke lenger mulig å bygge oppover. Man må grave nedover og legge
et dypere fundament for deretter å gjennomgå hele konstruksjonen på nytt
og korrigere for avdekkede følgefeil eller bygge den helt om igjen hvis
den har blitt for skakk. Først når det er gjort er det igjen mulig å
bygge høyere.</p>
<p>Når formalismen, strukturalismen og nykritikkens fundament viste seg for
trangt og slo sprekker så er det altså en om ikke vanlig, så i hvert
fall normal hendelse i et vitenskapelig fags utvikling. Man kan ikke ut
fra et slikt sammenbrudd konkludere med at et vitenskapelig
litteraturfag er umulig. Alt man kan fastslå er at disse retningenes
fundament var utilstrekkelig. Aadlands avvisning av et vitenskapelig
litteraturfag hviler med andre ord på påstandene om at språklig
betydning, forfatteren som forfatter og leseren som leser ikke kan
undersøkes vitenskapelig. Ankepunktet hans i så måte er etter alt og
dømme at vitenskapelig undersøkelse forutsetter pålitelig og
etterprøvbar testing og at dette igjen skal forutsette direkte
observerbarhet.</p>
<h3 id="empiri">Empiri</h3>
<p>Grener av den kognitive litteraturteorien forsøker å løse problemet med
empirisk etterprøvbarhet blant annet ved å bruke hjerneskannere for å
studere leseren under lesningen. Dette kan betraktes som en del av en
bredere trend der det i flere humanistiske fag skjer en reaksjon mot de
såkalte lenestolfilosofene som satt med lukkede øyne og grublet seg fram
til sine erkjennelser. Testingen kan for eksempel ta utgangspunkt i den
russiske formalisten Viktor Sklovskijs teori om underliggjøring, som
sier at litteraturen er i stand til å få oss til å se handlinger som
vanen har gjort usynlige for oss gjennom deautomtisering, eller
Aristoteles&rsquo; lovmessige formulering av hvordan narrative handlingers
moralske ladning kan produsere avsky, bifall eller medlidenhet hos
publikummere og lesere.<sup id="fnref:7"><a href="#fn:7" class="footnote-ref" role="doc-noteref">7</a></sup> Aristoteles er imidlertid på dette punktet
innhyllet i tolkningsproblemer<sup id="fnref:8"><a href="#fn:8" class="footnote-ref" role="doc-noteref">8</a></sup> og antakelig misforstått, mens
Sklovskij nokså sikkert gir en feilaktig forklaring på et korrekt
observert fenomen &mdash; den eneste deautomatiseringen som finnes er den
som skjer fordi vi glemmer. Det er et åpent spørsmål om den kognitive
litteraturteoriens empiriske forsøk faktisk kan hjelpe faget å rydde opp
i teoretiske vrangforestillinger skapt av denne type innarbeidede
misforståelser og feilslutninger. I så fall kan de være et viktig bidrag
til å løse opp i den litteraturteoretiske spaghettien. Men det er neppe
mulig å bygge et fundament av pålitelige og entydige observasjoner for
faget som helhet på denne måten.</p>
<p>Empiriske studier av leseren kan høres ut som et nytt og hypermoderne
fenomen. I virkeligheten går de helt tilbake til den moderne vestlige
litteraturens begynnelse, og sikkert ennå lenger. De homeriske epos ble
til i et miljø av omreisende rapsoder eller skalder. Kanskje framførte
dikteren av <em>Iliaden</em> en episode hver kveld, akkompagnert av sin lyre,
over tre eller fire uker før han la ut på den strabasiøse reisen til
neste sted. Fortellerkunsten som vi i dag kaller litterær oppsto altså i
direkte møter der fortelleren kunne lese ut av tilhørernes ansikter og
reaksjoner om fortellingen fungerte eller ikke. Selv om vår tids
turnerende skuespillere forteller at forskjellige publikum ikke
responderer likt, er det likevel mønstre. Når så fortellerne &mdash; seg
imellom eller hver for seg &mdash; begynte å identifisere og formulere
prinsipper for hva som fungerer blir det mulig å betrakte
fortellerkunsten som en empirisk vitenskap. Senere kunne skrivende
forfattere gjøre nytte av denne grunnforskningen ved å analysere hvordan
<em>Iliaden</em> eller <em>Odysseen</em> virket på dem selv og ved å bruke de
homeriske epos som forbilde og eksempel.</p>
<p>Dramatikeren og skuespilleren William Shakespeare arbeidet i et
tilsvarende laboratorium, der han fra scenen kunne se hvordan publikum
reagerte på stykkene han skrev og i etterkant kunne diskutere med de
andre skuespillerne hva som fungerte og hvorfor. Forfattere trenger
litteraturteorien på samme måte som ingeniører trenger fysikken. De vil,
i hvert fall vanligvis, konstruere fortellinger som på en eller annem
måte virker på mottakeren. Dette gir klare suksesskriterier å måle mot.
Selv om litteraturfagene har hatt vansker med å finne måter å teste sine
hypoteser empirisk på, så har det litterære håndverket aldri hatt det.</p>
<p>Selv om skottet mellom den akademiske litteraturteorien og de praktiske
skrivehåndbøkene er overraskende tette hender det likevel at erfaringene
fra praktisk utøvelse kommer inn i den akademiske diskursen. Et aktuelt
eksempel er Lisa Zunshine som bruker sin erfaring som skjønnlitterær
forfatter aktivt som en referanse i sitt arbeid som litteraturforsker.
Det er nokså mye igjen for litteraturteorien å hente på slik overføring
av praktisk forståelse. Men empirien fra det praktiske håndverket er
sjelden entydig. I tillegg stiller litteraturfagene ofte andre spørsmål
om litteraturen enn det praktiske håndverket gjør. Dermed vil man heller
ikke via denne omveien være i stand til å skape et stabilt og objektivt
fundament for litteraturfagene.</p>
<h3 id="passiv-versus-aktiv-forståelse">Passiv versus aktiv forståelse</h3>
<p>Selv om litteraturvitenskapen som disiplin ikke har brakt oss så mye
nærmere en definitiv forståelse av litteraturen og hvordan den virker,
eksisterer det litteraturvitere som i sin egen forskning er i stand til
å reise seg opp fra spaghettien og konstruere komplekse og robuste
teorier. Feltet har for eksempel en stor tenker i Mikhail Bakhtin og et
par klartenkte teoretikere i Wolfgang Iser og Wayne C. Booth. Problemet
ser altså ut til å ligge i kollektivets evne og ikke i den individuelle
litteraturviters mulighet til å nå et høyt nivå av erkjennelse.
Dessverre følger ikke teoretikernes personlige kreativitet og dømmekraft
med når resultatene av forskningen deres føres tilbake til det faglige
kollektivet. En periode kan feltet diskutere de nye ideene, men er
sjelden i stand til å videreutvikle dem i betydelig grad og på denne
måten skape ytterligere framskritt. I stedet blir et voksende antall
teorier stående som frittstående øyer i et hav av antinomier, der
forskjellen retningene i mellom av og til ser ut til å bli viktigere enn
deres relasjon til virkeligheten.</p>
<p>Hvis vi vil forstå hvorfor det blir sånn kan en nøkkel ligge i
forskjellen mellom aktiv og passiv forståelse. Som Mikhail Bakhtin har
forklart er det ikke nok med en passiv forståelse av en ytrings innhold
og intensjon for at man skal kunne respondere på den. Først når den er
satt i kontakt med vårt eget begrepsunivers blir det mulig å ta stilling
og legge noe til. Aktiv forståelse skiller seg fra passiv ved at den
ikke bare ser hva ideen er, men hvorfor den er og hvorvidt den er god
eller dårlig, for eksempel i betydningen sann eller fornuftig. Den
aktive forståelsen plasserer ideen inn i bredere forståelse av
verden.<sup id="fnref:9"><a href="#fn:9" class="footnote-ref" role="doc-noteref">9</a></sup> Men selv når dette er gjort er den aktive forståelsen
avhengig av hva begrepsuniverset kan tilføre ytringen. Et begrepsunivers
dannes gjennom et samspill av minst fire læringsstrategier; biologisk
evolusjon, personlig empiri, imitasjon av forbilder og sammenlikning med
noe kjent. Passiv forståelse i Bakhtins modell kan betraktes som en form
for imitasjonslæring siden den tilegner seg innholdet i ytringen uten å
ta stilling til det. Aktiv forståelse nås når innholdet sammenliknes med
og blir plassert inn mottakerens begrepsunivers. Det er imidlertid et
men her. Det er mulig å bygge et begrepsunivers som i hovedsak består av
ytringer som er plassert i forhold til hverandre. Passiv forståelse
stilt sammen med annen passiv forståelse forblir passiv. Sann aktiv
forståelse krever empirisk forankring.</p>
<p>Hvis man ønsker en aktiv forståelse av plottkonstruksjon kan en god
start være å forsøke å lage noen plott samtidig som man prøver å isolere
og definere de generelle prinsippene for hva som fungerer. Hvis man
ønsker en aktiv forståelse av handlingen i Amalie Skrams
ekteskapsromaner, er det kanskje nødvendig å leve en periode i liknende
forhold samtidig som man prøver å finne ut av de destruktive
dynamikkene. Hamlet bearbeider sin egen erfaring på en slik måte i den
berømte &ldquo;å være eller ikke være&rdquo;-monologen, der han forsøker å finne en
psykologisk forklaring på hvorfor han ikke setter sine selvmordstanker
ut i livet, og ender opp med å formulere en teori om rasjonalisering.</p>
<p>I prosessen med å bearbeide personlig empiri kommer det epistemiske inn
som en sentral faktor. Et begrepsunivers som kan fungere som et
utgangspunkt for nytenkning innefor humanistiske fag eller for den saks
skyld et litterært virke er ikke noe som plutselig skjer. Det dannes ved
de tusen korsveiene der livet tvinger oss til å stille spørsmål ved våre
antakelser. Fordelen ved å tenke sannere og mer selvstendig ved hver av
dem blir akkumulert og resulterer i et sannere og mer selvstendig
begrepsunivers. Effekten forplanter seg inn i kontekster der innsikt i
det å være menneske er relevant. Det er derfor ikke tilfeldig at
betydelige litteraturteoretikere som Booth, Iser og Bakhtin eller en
stor dramatiker som Shakespeare også er fremragende epistemikere. Det
ville ikke vært mulig å erkjenne så dypt og stort om de ikke var det.</p>
<p>En oversett men vesentlig forskjell mellom naturvitenskapene og de
humanistiske vitenskapene er at naturvitenskapene er autonome i den
forstand at alle bitene som kreves for å skape aktiv forståelse
eksisterer i faget. Matematikken springer ut av sine aksiomer. Fysikken
springer ut av eksperimenter som er gjort og dokumentert av fagets
forskere, og som kan gjentas av studentene. En forsker på Amalie Skram
kan ikke på samme måte kaste seg inn i en destruktiv relasjon bare for å
kjenne på hvordan det er og for å kunne gå i dialog med Skrams
skildringer. Denne type livserfaring er noe som skjer tilfeldig, eller i
det minste ikke som en del av et naturlig akademisk løp. Akademia
selekterer heller ikke på denne typen aktiv forståelse. Det er først og
fremst evnen til å tilegne seg en passiv forståelse av andres tanker som
gjør at du flyter opp. Her vil sikkert universitetspedagoger protestere
og si at det nettopp er aktiv forståelse de ønsker å dyrke fram. Men i
praksis er det snakk om den type aktiv forståelse som gjør at studentene
klarer å bruke pensumteorien, ikke en som gjør at de forkaster den og
begynner på nytt med et annet utgangspunkt. I deler av litteraturen er
det kanskje &mdash; som en indirekte konsekvens av originalitetsidealet &mdash;
motsatt. En av grunnene til at Skram har blitt stående som en vesentlig
forfatter er den aktive forståelsen hun har tilegnet seg av sine egne
livsproblemer. Hvis man stiller forfatterne og litteraturviterne ved
siden av hverandre er det naturlig å anta, uten at det er en absolutt
regel, at den første gruppen oftere i usedvanlig grad er formet av
personlig empiri mens den andre i større grad er produkter av en
kulturell diskurs.</p>
<p>I shakespearsk terminologi kan vi si at den i bunn og grunn autoritære
universitetspedagogikken er giret mot å utdanne Ofeliaer som navigerer
ut fra hva andre har forklart dem. Dette er egentlig ironisk sett i lys
av at den antinomiske tankegangen som Skard var talsmann for, der de
ekstreme teoriene skal korrigere hverandre. En slik pedagogikk krever at
mottakeren aktivt og kritisk tar stilling til teoriene og henter ut og
kontekstualiserer de gode poengene i hver dem i sitt eget
begrepsunivers. En passiv absorbering av de sprikende retningene sikrer
muligens en god karakter, men leder ikke fram til en sann forståelse av
litteraturen. Den gjør bare studenten om ikke gal så i hvert fall
forvirret. På sett og vis kan man si at litteraturteorien er mest
interessant for spørmålene den reiser og at det først er i det
øyeblikket du forkaster den at den blir opplysende. Det høres kanskje ut
som en en kontroversiell ting å si, men det er vel ikke så langt unna
det professor Bjerck Hagen også hevder.</p>
<h3 id="fagfellevurdering">Fagfellevurdering</h3>
<p>Erling Aadland ser ut til å definere vitenskapelighet som en bestemt
type forskningspraksis som har vært effektiv i naturvitenskapene men som
ikke så lett lar seg bruke på litteraturfaglige teori- og
tolkningsproblemer. Men vitenskapelighet må ikke av nødvendighet
innebære en bestemt strategi. Den krever bare at faget har <em>en eller
annen</em> strategi som er i stand til å avklare tvil og gjøre fagets
innsikter mer robuste. Og det vel her skoen trykker, for hvilken
alternativ strategi skal det være?</p>
<p>Erik Bjerck Hagen er skeptisk til at formaliserte metoder og
sannhetsbegrep kan fungere innenfor litterær fortolkning. Han påpeker at
litteraturvitenskaplige metoder forteller kritikeren hva de skal se
etter i et verk. Etter en tids bruk uttømmes de og blir forutsigbare.
For å unngå dette mener han at kritikere heller bør lese friere og mer
intuitivt samtidig som de hele tiden tenker over hva de gjør og
hvorfor.<sup id="fnref:10"><a href="#fn:10" class="footnote-ref" role="doc-noteref">10</a></sup> Han mener også at et pragmatisk sannhetsbegrep utøvd i en
kollektiv diskurs fungerer bedre enn et formalisert:</p>
<blockquote>
<p>En pragmatisk sannhetsteori, slik den er utarbeidet særlig av William
James, virker mer anvendelig. Det som da gjør en tolkning sann, er at
den fungerer som sann, dvs. at den tilfredsstiller vår interesse for
sannhet, at den alt i alt er tilstrekkelig plausibel, konsistent,
omfattende, original og veltalende til at den gir tanken ro og kroppen
glede, at den alt i alt har bedre konsekvenser (for vår videre lesning
og vår videre eksistens) enn konkurrentene har. I diskusjon må
tolkningen vise seg mer kampdyktig enn andre, og i slike diskusjoner
er det, som tidligere nevnt, lov å trekke inn absolutt alt som finnes
av argumenter og kriterier og begrunnelser. Det finnes visse selvsagte
grunnregler når det gjelder saklighet, men antallet argumentative
trekk er uendelig stort og helt umulig teoretisk å disiplinere.<sup id="fnref:11"><a href="#fn:11" class="footnote-ref" role="doc-noteref">11</a></sup></p>
</blockquote>
<p>Selv om Bjerck Hagen her først og fremst snakker om
tolkning av litterære verk så er det han sier nok også beskrivende for
hvordan den faglige diskursen fungerer innenfor flere deler av
litteraturfagene, inklusive noen av de teoretiske. Omfavnelsen av en fri
tilnærming og et intuitivt sannhetsbegrep er et ekko av Gerhard Gran,
professor i nordisk litteraturhistorie ved Universitetet i Oslo fra 1900
til 1919, som mente at den sunne fornuft er den beste metode.<sup id="fnref:12"><a href="#fn:12" class="footnote-ref" role="doc-noteref">12</a></sup> Nå
vil Bjerck Hagen neppe gripe til den historisk-biografiske metode like
selvfølgelig som Gran gjorde, så muligens har den litteraturfaglige
verktøykassa vokst og moten forandret seg i hundreåret som skiller de to
professorene. Imidlertid er ikke aktuelle trender og antallet
perspektiver i seg selv et mål på hvor godt faget forstår litteraturen
og dens vesen. Når Bjerck Hagen hevder, som vi så i innledningen, at
framskrittet har uteblitt og her påpeker at intuisjonen fortsatt overgår
de nye formaliserte redskapene, så hevder han på sett og vis at faget
som sådan <em>ikke</em> har nådd en dypere forståelse av litteraturen.</p>
<p>En shakespearsk innvending mot en slik tillit til metodikker og
sannhetsbegrep som &ldquo;kjennes sanne&rdquo; er Polonius som hele tiden søker
bekreftelser på sin hypotese om at Hamlet har forelsket seg i hans
datter. Han legger ekstra merke til hver gang Hamlet nevner hans datter
eller at han har en datter og han tolker selv flertydige kommentarer og
hendelser som bekreftelser. Psykologen Peter Wason undersøkte den
såkalte bekreftelsestendensen i et berømt forsøk der deltakerne ble
presentert for en tallrekke som kunne være 2, 4, 6. De skulle gjette
hvilken regel som lå bak tallrekken og fikk beskjed om å formulere en ny
for å teste gjetningen. Wason fant at de fleste foreslo en rekke som
stemte med regelen de hadde gjettet, mens få foreslo en som ville
falsifisere den. Regelen de skulle finne var ganske enkelt <em>øk</em> og man
kommer ikke dit gjennom å søke bekreftelser. Bekreftelsestendensen er
kanskje den viktigste utfordringen for et sannhetsbegrep som sier at noe
er sant hvis det kjennes sant. Bjerck Hagen kan innvende at Polonius
mislyktes med å overbevise noen og at en kollektiv diskurs vil
gjennomskue slike tankefeil, men det er ikke alltid slik. I
Shakespeareforskningen kommer bekreftelsestendensen til syne som en
innbitt konservativisme. Et eksempel er den <em>ur-Hamlet</em> som det uten
særlig kritisk etterprøving var akademisk konsensus om blant forrige
generasjon av Shakespeareforskere. Når de kritiske innvendingene begynte
å komme ble de avvist i et par tiår, og selv i dag, når <em>ur-Hamlet</em> er
overbevisende tilbakevist som en myte og en konspirasjonsteori, holder
den pensjonerte garde av Shakespeareforskere fast ved den. Det nye synet
vinner først gjennom med at en ny generasjon har gått inn i diskusjonen
uten forutinntatthet, og formodentlig bygget en ny forutinntatthet
basert på det nye synet.</p>
<p>Et annet moment som synes å skape problemer for den akademiske diskursen
er kompleksitet. Diskusjoner rundt forskningsspørsmål der det ikke er
tradisjon for eller ikke er mulig å gjøre hard empirisk testing ser ut
til å kortslutte og løpe i de samme sirklene når kompleksiteten kommer
over et visst nivå. Siden faget ikke klarer å bli enige om grunnleggende
spørsmål, klarer det heller ikke å bygge nivået over. Jeg har sett dette
fenomenet i diskusjonene rundt tolkningsproblemer i både Shakespeares
<em>Hamlet</em> og Aristoteles&rsquo; <em>Poetikk</em>, der fortolkerne isolerer og
undersøker problematiske tekststeder uten å være i stand til å avklare
flertydigheten på en overbevisende måte. Den underliggende utfordringen
er at disse tekststedene gjerne er flertydige når de blir betraktet i
isolasjon.</p>
<p>Den fagdiskursen som Bjerck Hagen lanserer som et for faget
gjennomførbart alternativ til empirisk testing har altså klare
begrensninger. Den såkalte akademiske konsensusen som oppstår når det er
stor faglig enighet på et felt blir ansett for å være særdeles
pålitelig. Men med mindre bevisene er overveldende og kompleksiteten
lav, er det som regel trygt å anta at den tar feil. Det
litteraturteoretiske spaghettimonsteret er skapt av en kombinasjon av
den kollektive diskursens manglende evne til å konkludere og en
multiplisering av bekreftelsesfellen i et stort antall bidragsytere.
Trolig er det dette som er den virkelige flaskehalsen for det faglige
framskrittet.</p>
<h3 id="kryssjekking">Kryssjekking</h3>
<p>Det finnes imidlertid et tredje alternativ ved siden av å insistere på
at vitenskapen alltid må bygge fra et objektivt fundament og oppover,
slik Erling Aadland gjør, eller kaste all formalisert metodikk over
bord, som Erik Bjerck Hagen anbefaler. Det er basert på kryssjekkingen
som Shakespeare introduserte gjennom Hamlets triangel. Dette er en
metodikk som har som sin fremste egenskap at den kan håndtere at
enkeltobservasjoner er flertydige og til en viss grad upålitelige. Den
rammes heller ikke av den forutsigbarheten som Bjerck Hagen bruker som
argument for å avvise formaliserte metoder.</p>
<p>Hvis vi stiller de tre hjørnene av Hamlets triangel opp i generell form
så er de observasjon, kontekst og teori. Kandidathypoteser må overleve
falsifiseringsforsøk i alle tre hjørnene for å ikke bli eliminert. Hvis
hypotesen virker usannsynlig i flere hjørner eller i mange testpunkter
innenfor et hjørne er det trygt å eliminere den. Dermed er det ofte
mulig å bli nokså trygg både på hvilken hypotese som er mest sannsynlig
og hvordan flertydigheten i hvert punkt bør avklares. Det er en fordel å
ha et stort repertoar av kryssjekkingstrategier og hvis man tolker en
tekst kan man gjerne forsøke å falsifisere ut fra et bredt spekter av
lesestrategier, inkludert filologiske, dramaturgiske og biografiske.
Kandidathypoteser kan komme hvor som helst fra, men som regel gjennom
induksjon fra noen av punktene. Hvis flere hypoteser står igjen som
mulige bør man heller ikke konkludere absolutt før man har funnet en
måte å avklare tvilen på.</p>
<p>Hamlets triangel løser ikke alle problemer. Kryssjekkingen virker bare
når den skjer mot aktiv forståelse og svarene man finner blir aldri mer
pålitelige enn forståelsen man tester mot. Metoden løser heller ikke
problemet med etterprøvbarhet, siden dine fagfeller ikke kan teste mot
din forståelse, de må teste mot sin egen. Rent vitenskapelig har
imidlertid fagfeller bare en funksjon i den grad de ettergår
resonnementer og påpeker oversette momenter, det vil si gjennom å bidra
i falsifiseringen. Det å vinne dem over handler gjerne om å leie dem fra
en passiv forståelse til en ny, og det er et spørsmål om pedagogikk og
retorikk snarere enn vitenskapelighet.</p>
<p>Selv om metodikken ikke løser problemene rundt fagets kollektive
diskurs, kan den hjelpe en enkeltforsker å nå et høyt nivå av
erkjennelse, slik den må ha hjulpet William Shakespeare å nå sitt.</p>
<h3 id="noter">Noter</h3>
<div class="footnotes" role="doc-endnotes">
<hr>
<ol>
<li id="fn:1">
<p>Rune Myrland, <em>Mimetic Depth in Hamlet</em> (Storyknot, Kommer).&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:2">
<p>Jon Haarberg, «Hva var litteraturvitenskap? : Faglig praksis
gjennom 2300 år», <em>Norsk Litteraturvitenskapelig Tidsskrift</em> 7, nr.
2 (2004): 110, <a href="https://doi.org/10.18261/issn1504-288x-2004-02-02">https://doi.org/10.18261/issn1504-288x-2004-02-02</a>.&#160;<a href="#fnref:2" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:3">
<p>Sigmund Skard, «Tankar om litteraturvitenskap», red. Francis Bull,
<em>Edda</em>, 1948, 405.&#160;<a href="#fnref:3" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:4">
<p>Erling Aadland, <em>Litteraturens Verden: En undersøkelse av
litteraturens antinomier</em> (Vidarforlaget, 2019), 42.&#160;<a href="#fnref:4" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:5">
<p>Aadland, 308, fotnote 496.&#160;<a href="#fnref:5" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:6">
<p>Aadland, 71&ndash;73.&#160;<a href="#fnref:6" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:7">
<p>Aristoteles, <em>Poetikk</em>, 330fvt, 13.1453a12ff.&#160;<a href="#fnref:7" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:8">
<p>Se for eksempel Øivind Andersen, <em>Aristoteles Poetikk</em>
(Vidarforlaget, 2008), fotnote 83.&#160;<a href="#fnref:8" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:9">
<p>M. M. Bakhtin, «Discourse in the Novel», i <em>The Dialogic
Imagination: Four Essays by M. M. Bakhtin</em>, red. Michael Holquist,
overs. Caryl Emerson og Michael Holquist (Austin, 1981), 281&ndash;82,
291.&#160;<a href="#fnref:9" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:10">
<p>Erik Bjerck Hagen, <em>Hva er litteraturvitenskap</em>
(Universitetsforlaget, 2003), 80&ndash;81.&#160;<a href="#fnref:10" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:11">
<p>Bjerck Hagen, 79.&#160;<a href="#fnref:11" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:12">
<p>Arne Hannevik, <em>Fra litteraturhistorie til litteraturvitenskap:
allmenn litteraturvitenskap ved Universitetet i Oslo : skisse av en
faghistorie</em> (Oslo: Forum for universitetshistorie Universitetet i
Oslo, 2001), 41.&#160;<a href="#fnref:12" class="footnote-backref" role="doc-backlink">&#x21a9;&#xfe0e;</a></p>
</li>
</ol>
</div>
</div>
    <div class="post__footer">
      

      
        <span><a class="tag" href="/tags/l%C3%A6ring/">læring</a></span>


      
    </div>

    
  </div>

      </main>
    </div><footer class="footer footer__base">
  <ul class="footer__list">
    <li class="footer__item">
      &copy;
      
        Rune Myrland 2016-2023
      
    </li>
    
  </ul>
</footer>
  
  <script
    type="text/javascript"
    src="/js/medium-zoom.min.1248fa75275e5ef0cbef27e8c1e27dc507c445ae3a2c7d2ed0be0809555dac64.js"
    integrity="sha256-Ekj6dSdeXvDL7yfoweJ9xQfERa46LH0u0L4ICVVdrGQ="
    crossorigin="anonymous"
  ></script></body>
</html>
