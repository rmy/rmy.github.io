<!DOCTYPE html>
<html
  dir="ltr"
  lang="nb"
  data-theme=""
  
    class="html theme--light"
  
><head>
  <title>
    
      
        Artikkel: Kartet som eksploderte |
      Rune Myrland

  </title>

  
  <meta charset="utf-8" /><meta name="generator" content="Hugo 0.111.3"><meta name="viewport" content="width=device-width,initial-scale=1,viewport-fit=cover" />
  <meta name="author" content="Rune Myrland" />
  <meta
    name="description"
    content="Runes blogg"
  />
  
  
    
    
    <link
      rel="stylesheet"
      href="/scss/main.min.afcf7a74c48633d6afc6447bf52d6af2c1bbc24b0cb0ce6d834cc98f49bfba77.css"
      integrity="sha256-r896dMSGM9avxkR79S1q8sG7wksMsM5tg0zJj0m/unc="
      crossorigin="anonymous"
      type="text/css"
    />
  

  
  <link
    rel="stylesheet"
    href="/css/markupHighlight.min.73ccfdf28df555e11009c13c20ced067af3cb021504cba43644c705930428b00.css"
    integrity="sha256-c8z98o31VeEQCcE8IM7QZ688sCFQTLpDZExwWTBCiwA="
    crossorigin="anonymous"
    type="text/css"
  />
  
  
  <link
    rel="stylesheet"
    href="/fontawesome/css/fontawesome.min.7d272de35b410fb165377550cdf9c4d3a80fbbcc961e111914e4d5c0eaf5729f.css"
    integrity="sha256-fSct41tBD7FlN3VQzfnE06gPu8yWHhEZFOTVwOr1cp8="
    crossorigin="anonymous"
    type="text/css"
  />
  
  <link
    rel="stylesheet"
    href="/fontawesome/css/solid.min.55d8333481b07a08e07cf6f37319753a2b47e99f4c395394c5747b48b495aa9b.css"
    integrity="sha256-VdgzNIGwegjgfPbzcxl1OitH6Z9MOVOUxXR7SLSVqps="
    crossorigin="anonymous"
    type="text/css"
  />
  
  <link
    rel="stylesheet"
    href="/fontawesome/css/regular.min.a7448d02590b43449364b6b5922ed9af5410abb4de4238412a830316dedb850b.css"
    integrity="sha256-p0SNAlkLQ0STZLa1ki7Zr1QQq7TeQjhBKoMDFt7bhQs="
    crossorigin="anonymous"
    type="text/css"
  />
  
  <link
    rel="stylesheet"
    href="/fontawesome/css/brands.min.9ed75a5d670c953fe4df935937674b4646f92674367e9e66eb995bb04e821647.css"
    integrity="sha256-ntdaXWcMlT/k35NZN2dLRkb5JnQ2fp5m65lbsE6CFkc="
    crossorigin="anonymous"
    type="text/css"
  />
  
  <link rel="shortcut icon" href="/favicons/favicon.ico" type="image/x-icon" />
  <link rel="apple-touch-icon" sizes="180x180" href="/favicons/apple-touch-icon.png" />
  <link rel="icon" type="image/png" sizes="32x32" href="/favicons/favicon-32x32.png" />
  <link rel="icon" type="image/png" sizes="16x16" href="/favicons/favicon-16x16.png" />

  <link rel="canonical" href="https://runemyrland.blog/innlegg/2018/kartet-som-eksploderte/" />

  
  
  
  
  <script
    type="text/javascript"
    src="/js/anatole-header.min.f9132794301a01ff16550ed66763482bd848f62243d278f5e550229a158bfd32.js"
    integrity="sha256-&#43;RMnlDAaAf8WVQ7WZ2NIK9hI9iJD0nj15VAimhWL/TI="
    crossorigin="anonymous"
  ></script>

  
    
    
    <script
      type="text/javascript"
      src="/js/anatole-theme-switcher.min.d6d329d93844b162e8bed1e915619625ca91687952177552b9b3e211014a2957.js"
      integrity="sha256-1tMp2ThEsWLovtHpFWGWJcqRaHlSF3VSubPiEQFKKVc="
      crossorigin="anonymous"
    ></script>
  

  


  
  <meta name="twitter:card" content="summary_large_image"/>
<meta name="twitter:image" content="https://runemyrland.blog/images/profile.jpg"/>

<meta name="twitter:title" content="Artikkel: Kartet som eksploderte"/>
<meta name="twitter:description" content="Utenfor synsranden til hovedstadens teaterkritikere og noen skarve kilometer fra Henrik Ibsens fødeby ligger industribyen Porsgrunn. Sentrum består av en gate som begynner ved rådhuset og ender i et digert kjøpesenter."/>



  
  <meta property="og:title" content="Artikkel: Kartet som eksploderte" />
<meta property="og:description" content="Utenfor synsranden til hovedstadens teaterkritikere og noen skarve kilometer fra Henrik Ibsens fødeby ligger industribyen Porsgrunn. Sentrum består av en gate som begynner ved rådhuset og ender i et digert kjøpesenter." />
<meta property="og:type" content="article" />
<meta property="og:url" content="https://runemyrland.blog/innlegg/2018/kartet-som-eksploderte/" /><meta property="og:image" content="https://runemyrland.blog/images/profile.jpg"/><meta property="article:section" content="innlegg" />
<meta property="article:published_time" content="2018-02-17T00:00:00+00:00" />
<meta property="article:modified_time" content="2018-02-17T00:00:00+00:00" /><meta property="og:site_name" content="Skriverier" />



  
  
  
  
  <script type="application/ld+json">
    {
        "@context": "http://schema.org",
        "@type": "BlogPosting",
        "articleSection": "innlegg",
        "name": "Artikkel: Kartet som eksploderte",
        "headline": "Artikkel: Kartet som eksploderte",
        "alternativeHeadline": "",
        "description": "
      
        Utenfor synsranden til hovedstadens teaterkritikere og noen skarve kilometer fra Henrik Ibsens fødeby ligger industribyen Porsgrunn. Sentrum består av en gate som begynner ved rådhuset og ender i et digert kjøpesenter.


      


    ",
        "inLanguage": "nb",
        "isFamilyFriendly": "true",
        "mainEntityOfPage": {
            "@type": "WebPage",
            "@id": "https:\/\/runemyrland.blog\/innlegg\/2018\/kartet-som-eksploderte\/"
        },
        "author" : {
            "@type": "Person",
            "name": "Rune Myrland"
        },
        "creator" : {
            "@type": "Person",
            "name": "Rune Myrland"
        },
        "accountablePerson" : {
            "@type": "Person",
            "name": "Rune Myrland"
        },
        "copyrightHolder" : {
            "@type": "Person",
            "name": "Rune Myrland"
        },
        "copyrightYear" : "2018",
        "dateCreated": "2018-02-17T00:00:00.00Z",
        "datePublished": "2018-02-17T00:00:00.00Z",
        "dateModified": "2018-02-17T00:00:00.00Z",
        "publisher":{
            "@type":"Organization",
            "name": "Rune Myrland",
            "url": "https://runemyrland.blog",
            "logo": {
                "@type": "ImageObject",
                "url": "https:\/\/runemyrland.blog\/favicons\/favicon-32x32.png",
                "width":"32",
                "height":"32"
            }
        },
        "image": 
      [
        
        "https://runemyrland.blog/images/profile.jpg"


      
      ]

    ,
        "url" : "https:\/\/runemyrland.blog\/innlegg\/2018\/kartet-som-eksploderte\/",
        "wordCount" : "6287",
        "genre" : [ ],
        "keywords" : [ 
      
      "teater"

    
      
        ,

      
      "intervju"

    ]
    }
  </script>


</head>
<body class="body">
    <div class="wrapper">
      <aside
        
          class="wrapper__sidebar"
        
      ><div
  class="sidebar
    animated fadeInDown
  "
>
  <div class="sidebar__content">
    <div class="sidebar__introduction">
      <img
        class="sidebar__introduction-profileimage"
        src="/images/profile.jpg"
        alt="profile picture"
      />
      
        <div class="sidebar__introduction-title">
          <a href="/">Skriverier</a>
        </div>
      
      <div class="sidebar__introduction-description">
        <p>Runes blogg</p>
      </div>
    </div>
    <ul class="sidebar__list">
      
        <li class="sidebar__list-item">
          <a
            href="https://github.com/rmy"
            target="_blank"
            rel="noopener me"
            aria-label="GitHub"
            title="GitHub"
          >
            <i class="fab fa-github fa-2x" aria-hidden="true"></i>
          </a>
        </li>
      
        <li class="sidebar__list-item">
          <a
            href="mailto:futhark@rmy.no"
            target="_blank"
            rel="noopener me"
            aria-label="e-mail"
            title="e-mail"
          >
            <i class="fas fa-envelope fa-2x" aria-hidden="true"></i>
          </a>
        </li>
      
    </ul>
  </div><footer class="footer footer__sidebar">
  <ul class="footer__list">
    <li class="footer__item">
      &copy;
      
        Rune Myrland 2016-2023
      
    </li>
    
  </ul>
</footer>
  
  <script
    type="text/javascript"
    src="/js/medium-zoom.min.1248fa75275e5ef0cbef27e8c1e27dc507c445ae3a2c7d2ed0be0809555dac64.js"
    integrity="sha256-Ekj6dSdeXvDL7yfoweJ9xQfERa46LH0u0L4ICVVdrGQ="
    crossorigin="anonymous"
  ></script></div>
</aside>
      <main
        
          class="wrapper__main"
        
      >
        <header class="header"><div
  class="
    animated fadeInDown
  "
>
  <a role="button" class="navbar-burger" data-target="navMenu" aria-label="menu" aria-expanded="false">
    <span aria-hidden="true" class="navbar-burger__line"></span>
    <span aria-hidden="true" class="navbar-burger__line"></span>
    <span aria-hidden="true" class="navbar-burger__line"></span>
  </a>
  <nav class="nav">
    <ul class="nav__list" id="navMenu">
      
      
        
        
          <li class="nav__list-item">
            <a
              
              href="/"
              
              title=""
              >Hjem</a
            >
          </li>
        

      
        
        
          <li class="nav__list-item">
            <a
              
              href="/innlegg/"
              
              title=""
              >Arkiv</a
            >
          </li>
        

      
        
        
          <li class="nav__list-item">
            <a
              
              href="/om/"
              
              title=""
              >Om</a
            >
          </li>
        

      
    </ul>
    <ul class="nav__list nav__list--end">
      
      
        <li class="nav__list-item">
          <div class="themeswitch">
            <a title="Switch Theme">
              <i class="fas fa-adjust fa-fw" aria-hidden="true"></i>
            </a>
          </div>
        </li>
      
    </ul>
  </nav>
</div>
</header>
  <div
    class="post 
      animated fadeInDown
    "
  >
    
    <div class="post__content">
      <h1>Artikkel: Kartet Som Eksploderte</h1>
      <p>Utenfor synsranden til hovedstadens teaterkritikere og noen skarve kilometer
fra Henrik Ibsens fødeby ligger industribyen Porsgrunn. Sentrum består av en
gate som begynner ved rådhuset og ender i et digert kjøpesenter. Fortsetter du
forbi det kommer du til et industriområde med fabrikker og høye piper. Stopper
du i stedet opp ved kjøpesenteret og snur ryggen til det kan du se huset til
Grenland Friteater.</p>
<p>Kulturelt sett befinner vi oss i provinsen, som Tor Arne Ursin ynder å påpeke.
Sammen med Trond Hannemyr og Lars Vik har han vært medlem av Grenland Friteater
siden oppstarten i 1976. Den faste staben ved teatret teller idag 12 personer,
fordelt på kunstneriske og administrative roller. Statistikken fra
jubileumsåret 2016 viser 10 premierer, 287 forestillinger, 132 gjestespill og
49 andre arrangementer. Repertoaret er bredt og smalt, voksent og barnslig,
tradisjonelt og eksperimentelt. Med Porsgrunn Internasjonale Teaterfestival
preger de bybildet en uke hvert år.</p>
<p>Gruppen er den eneste av de norske gruppeteaterne fra 1970-tallet som fortsatt
eksisterer og de har holdt til i samme by siden oppstarten. Med årene har
Grenland Friteater blitt en institusjon og en kulturell kraft i lokalmiljøet.
Det er en rolle de er seg bevisst. “Det faktum at det skjer for lite i byen her
og du får lyst til å gjøre noe med det oppfatter jeg som en blanding av sosialt
og politisk arbeid,” sier Geddy Aniksdal som ble med i Grenland Friteater
tidlig på 1980-tallet. “Jeg kopler det til det som jeg kan, teaterfaget.”</p>
<p>Hvis man tar et skritt bakover og ser på Grenland Friteaters utvikling likner
den ikke på en linje eller kurve, men på en gammel eik. Nederst er noen åpne
røtter som representerer en selvstendig utforskning av teater som medium og
fag. Disse løper inn mot stammen og en stund blir utviklingen linjær mens
gruppen går dypt inn i Jerzy Grotowskis fattige teater og ideene til
teaterpedagogen Ingemar Lindh. Deretter brer grenene seg utover i mange
retninger fra et felles faglige utgangspunkt. Hvert medlem velger sin egen
reise og selv reisene til den enkelte forgreiner seg. Hvis en skal
karakterisere gruppens virksomhet idag med ett ord så er ordet mangfold.
Mangfold i format, innhold og tilnærming.</p>
<p>Nøkkelen til mangfoldet ligger i Grenland Friteaters organisering. Hvert medlem
kan initiere prosjekter. «Vi har greid å bytte på rollene,» sier Tor Arne
Ursin. «Vi har gitt hverandre fri til å gjøre egne ting. Ikke bare på siden
eller utsiden, men til å ta arbeidet inn. Vi støtter hverandre og spiller
mindre roller i hverandres arbeid. Det er en mosaikk av relasjoner på kryss og
tvers.»</p>
<p>Organiseringen som kreativt kollektiv gir en dobbelteffekt. Den lar treet
forgreine seg fritt og den fører, som Geddy Aniksdal påpeker, erfaringene fra
greinene tilbake til gruppen.</p>
<h3 id="spørsmålene">Spørsmålene</h3>
<p>«Det finnes mange grupper i vår generasjon som har startet etter at de har
truffet Odin Teatret eller etter at de har sett Grotowski,» sier Tor Arne Ursin
som en forklaring på hvordan gruppen ungikk å bli kopier av sine læremestre.
«Vi er ikke en sånn gruppe. Vi startet helt autonomt med teater og så fant vi
fram til disse kildene. Relativt tidlig, men vi hadde en egen praksis på
forhånd.»</p>
<p>Gjennom selvstendig oppdagelse og utforskning lærer man å tenke selv. Noe av
nøkkelen til Grenland Friteaters egenart og etterhvert frie utforskning av
teaterfaget på ligger i gruppens tidligste fase.</p>
<p>Det første arbeidet gruppen gikk igang med da de startet i 1976 var teksten
Byssan lull, skapt ut fra improvisasjon på arbeidsgulvet i et samarbeid mellom
teatergruppen Friteatern og forfatteren Frances Vestin. «Det lå konkrete
fysiske handlinger bakom nærmest hver eneste replikk,» sier Tor Arne Ursin.</p>
<p>Lars Sørbø og Tor Arne Ursin i Byssan Lull under
40-års-jubileumsforestillingen.</p>
<p>«Det var en åpen tekst,» sier Lars Sørbø som var med de første årene. «Vi gikk
djervt ut på gulvet og begynte å improvisere, snu opp ned på, prøvde å fordele
roller og sånne ting. Det å ikke vite hva den teksten er… ‘Si du det.’ ‘Gå bort
der.’ Vi famlet oss fram i prøvesituasjonen. Minnet mitt er at det var famlende
og nakent, og det skulle det være. Vi så for oss en slags autentisk nakenhet
som vi mente skulle være interessant både for oss og for publikum. Vi hadde
ikke den gangen noen Grotowski å lene oss til, men vi leste mye
teaterlitteratur og prøvde å finne ut av det.»</p>
<p>«Arbeidet med den teksten ledet til mange av de spørsmålene som har vært med
siden,» sier Tor Arne Ursin. «Hva skal skuespilleren gjøre her? Hvilke
handlinger kan gjøre denne teksten forståelig? Og det ledet oss til andre
spørsmål. Hvis det er viktig med disse fysiske handlingene, hvordan trener man
det?»</p>
<p>«Vi fikk turnert den rundt,» sier Trond Hannemyr. «Særlig på folkehøyskoler og
sånne — den gangen så fantes det bokkafeer og sånne motkulturelle møteplasser.»</p>
<p>«Vi kom helt til Oslo, for å si det sånn,» sier Lars Sørbø.</p>
<p>Etter Byssan lull kom gruppen i kontakt med Friteatern i Sverige og deltok på
kurs hos dem. Friteaterns leder, Martha Vestin, hadde vært hos Jerzy Grotowski
i Polen og ungdommene i Grenland Friteater fikk med en Grotowski-inspirert
trening hjem til Porsgrunn. Den besto av forskjellige typer fysisk
improvisasjon, kroppsdelsøvelser og pre-akrobatikk.</p>
<p>Lars Sørbø forteller at de tidlig bestemte seg for å bli gode. «Og det å bli
god var å stå tidlig opp og trene lenge og mye. Vi hadde en voldsom
arbeidsdisiplin, helt vanvittig. Vi begynte vel treningsøkta klokka 7 om
morgenen og gikk inn i salen og det rant svette av veggene og jeg holdt på å
ødelegge ryggen min og det var skader og det var helt vilt. Dansere har sagt
til meg at dere i Grenland Friteater hadde jo samme treningshverdag som oss på
balletthøyskolen. Mange timer hver eneste dag.»</p>
<p>«Når vi hadde gjort Byssan så skulle vi lage en egen forestilling,» sier Trond
Hannemyr. «Vi hadde vært skoleelever hele livet fram til da. Så vi skulle lage
en forestilling om norsk skolevesen. Om det fremmedgjørende i hvordan
skoleverket fungerte, men vi klarte selvfølgelig aldri å få den teksten skrevet
på en god nok måte. Vi jobbet masse med det. Så det ble Unntak og regel av
Brecht. Brechts lærestykke.»</p>
<p>«Vi reiste rundt i hele Norge med den forestillingen», sier Tor Arne Ursin.
«Det var et lærestykke på alle mulige måter. Vi lærte oss hvordan du
administrerer et teater.»</p>
<h3 id="krise">Krise</h3>
<p>Etter turneene med Unntak og regel kom en periode hvor medlemmene i Grenland
Friteater gjorde mindre prosjekter og søkte impulser i ulike retninger. Trond
Hannemyr og Lars Vik trakk Tor Arne Ursin inn som regissør i sitt
barneteaterprosjekt og laget klovneforestillingen Sjakk og Ludo. Tor Arne Ursin
tok kurs med Eugenio Barba og deltok på et ISTA-seminar i Tyskland. Lars Sørbø
jobbet med en monolog av Dario Fo og dro til India for å studere Katakali
sammen med Eva Danielsen.</p>
<p>«Vi hadde gjennomført alt det vi var kommet for,» sier Tor Arne Ursin. «Det var
ingen som la fram noen planer som omfattet hele teatret.»</p>
<p>I 1980 arrangerte Grenland Friteater og Saltkompaniet på oppdrag fra Eugnio
Barba et ISTA-seminar med 120 tilreisende i Porsgrunn. Den harde kjernen i
Grenland Friteater besto på den tiden av Tor Arne Ursin, Lars Sørbø og Lars
Vik. Lars Sørbø var i den indiske jungelen og under seminaret kom Lars Vik til
Tor Arne Ursin og sa han vil slutte. Tor Arne oppfattet at gruppa var i ferd
med å gå i oppløsning. For å redde Grenland Friteater lanserte han en
forestillingside basert på romanene til Raymond Chandler og Dashiell Hammett.
Han fikk Eugenio Barbas hjelp til å overtale Lars Vik til bli med videre. Selv
overtalte han Trond Hannemyr. De sendte telegram til India og Lars Steinar
Sørbø og Eva Danielsen kom hjem.</p>
<h3 id="kopernikansk-revolusjon">Kopernikansk revolusjon</h3>
<p>I de to første forestillingene, Byssan lull og Unntak og regel, jobbet Grenland
Friteater med dramatiske tekster. Med The Play is Over innførte de en modell
som brukte på de fleste forestillingene på 1980-tallet. Forestillingen ble
arbeidet fram gjennom fysisk improvisasjon. Tor Arne Ursin kaller det en
kopernikansk revolusjon.</p>
<p>The Play is Over under jubileumsforestillingen</p>
<p>«Skuespilleren ble sentrum av kreativiteten.»</p>
<p>«Hvordan valgte du hvilke materialer skuespillerne skulle holde fast på?»</p>
<p>«Nå spør du om den mest intuitive delen av prosessen. Vi kunne ha noen
elementer og biter, for eksempel visse tekster, sanger, kostymer og måter å
gjøre ting på som hadde noe med hverandre å gjøre. Tekstene og sangene kom fra
samme tidsperiode, samme geografiske sted, osv. På den måten finnes temaer. Men
når vi kastet alle disse tingene ut på gulvet for å se hva som skjedde med dem
så er det intuitivt hvilke du plukker opp.»</p>
<p>«Så du etter en resonans?»</p>
<p>«Dette skjer jo i øyeblikket, så det er det du assossierer med noe. Poenget er
vel at du søker etter en mening. Ikke nødvendigvis det som er mest
spektakulært. Du søker indre mening.»</p>
<p>«Det var alltid en søken? Du begynte alltid med et spørsmål og aldri med et
svar?»</p>
<p>«Ja, den gangen, og det hender det at vi gjør fortsatt, jobbet vi alltid med
åpne prosesser. Sånn bør det være og skal det være mange ganger. Noen av de
beste forestillingene jeg har laget har vært på den måten. At jeg ikke visste
hvordan resultatet skulle se ut da vi satte igang. Og disse 40 åra er
ihvertfall sånn. Hvis det er et resultat.»</p>
<p>Da arbeidet med ‘The Play is Over’ startet januar 1981 benyttet de en metodikk
fra Odin Teatret. Tidlig i prosessen kom Ingemar Lindh inn. I ham fant Tor Arne
Ursin et forbilde som var lettere for ham å imitere enn Eugenio Barba.</p>
<p>«Med Ingemar var forholdet mellom regissør og skuespiller annerledes. Mer
autonomi ble gitt skuespillerne, spesielt gjennom begrepet om kollektive
improvisasjoner. Skuespillerne kunne skape hele øyeblikk. Det er kanskje den
viktigste forskjellen. Vi jobbet fram materialer med kollektive
improvisasjoner, mens Odin Teatret jobbet mer med indiviuelle improvisasjoner.»</p>
<p>Forskjellene handler om mer enn overfladiske preferanser. Autonomien og de
kollektive improvisasjonene er svar på estetiske problemer. Hvordan skape et
mest mulig spontant og utadvendt uttrykk? Måten skuespilleren trener og
improviserer på har betydning for uttrykket forestillingene får. I siste
instans er det et bevisst eller ubevisst kunstnerisk valg.</p>
<p>«Jeg kom med når vi skiftet arbeidsform,» sier Geddy Aniksdal, «når Ingemar
Lindh hadde kurs. Jeg lærte å improvisere i grupper. Da blir det improvisert
fram en uendelighet av materiale. Du kan tenke på det som skuffer, avdelinger
av materiale. Jeg var dypt fascinert over hvordan Ingemar Lindh greide å
organisere det. For det er jo det du må, du må organisere det utifra at du har
en tanke om en begynnelse og noe som skal vokse, eller utvikle seg og gå mot en
slutt.»</p>
<h3 id="kollektivet">Kollektivet</h3>
<p>Perioden som begynte med ‘The Play is Over’ framstår i ettertid som utypisk.
Gruppen hadde en definert kunstnerisk leder, var tydelig forankret i det
fysiske teateret og de gikk inn i metodikken til en bestemt pedagog.
Organiseringen med kunstnerisk leder liknet den som var hos Grenland Friteaters
forbilder: Jerzy Grotowskis Teatret med 13 rader, Martha Vestins Friteatern,
Eugenio Barbas Odin Teatret og Ingemar Lindhs Institutet för Scenkonst.</p>
<p>Men modellen passet ikke helt på Grenland Friteater. I motsetning til for
eksempel Odin Teatret, som ble etablert av en leder med en visjon og et
håndverksmessig forsprang, ble Grenland Friteater dannet av en gruppe ungdommer
som ikke lenger passet inn i det lokale amatørteatret. Det gir en annen
sammensetning av medlemmer. Grenland Friteater ble startet som et kollektiv og
er i likevekt som et kollektiv.</p>
<p>På andre halvdel av 80-tallet begynte flere medlemmer i Grenland Friteater å
føle behov for å gjøre egne prosjekter. Det endte med at de la om til en modell
hvor alle kan initiere prosjekter og verve de andre inn. På et vis var de
tilbake til 1980 da gruppen holdt på å gå i oppløsning. Men i mellomtiden hadde
gruppen bygd en felles faglig plattform og en organisasjon medlemmene kan
utvikle prosjekter innenfor.</p>
<p>«For oss har det gått annerledes enn alle andre grupper jeg kjenner,» sier Tor
Arne Ursin. «Vi har greid å løse opp på de strukturene uten å slutte å jobbe
sammen.»</p>
<p>Fra da av kan Grenland Friteaters utvikling ikke lenger forstås som en linje.
Istedet springer linjer ut fra det felles utgangspunktet i et utall retninger.
Det gjør det utfordrende å portrettere gruppen. Kan man for eksempel skrive om
Grenland Friteater uten å nevne Anne Sophie Erichsen og hennes mange
prosjekter, blant annet som regissør for Guandaline Sagliocco, uten å omtale
Lars Viks arbeid som dramatiker og regissør, og uten å si noe om de mange
klovneforestillingene med tydelige røtter i den fysiske treningen? Gruppen
omtaler seg idag som et kreativt kollektiv med fem regissører.</p>
<p>Lars Vik som Fritjof Fomlesen.</p>
<h3 id="magdalena">Magdalena</h3>
<p>De siste årene har Geddy Aniksdal vekslet mellom å lede store
utendørsprosjekter, som byvandringene Stedsans med et stort antall innslag og
aktører, og spille soloforestillinger, ofte basert på tekster av Georg
Johannesen. Hun får mange invitasjoner til å holde kurs og spille
soloforestillingene internasjonalt, ikke minst gjennom Magdalenaprosjektet som
hun har vært en del av siden oppstarten i 1986. Jill Greenhalgh som grunnla
Magdalenaprosjektet forteller meg at Geddy er populær og karakteriserer henne
som en av de viktigste kvinnene i nettverket sammen med Odin Teatrets Julia
Varley.</p>
<p>Geddy forteller at hun traff Jill for første gang på en gruppeteaterfestival i
Italia i 1983. «En kveld etter at vi hadde spilt satt vi rundt et respatex-bord
ute ved en innsjø. Da var Jill så forbannet. Hun sa at: ‘Jeg har lyst til å ta
alle kvinnene ut av gruppene og samle dem under et tak. De er så sterke og de
kommer ikke til sin rett i disse gruppene.’ I parentes, de er alle dominert av
mannlige regissører. Julia fra Odin Teatret, som også var der, sa da at: ‘Du
vet vel det Jill, det kommer bare til å bli trøbbel.&rsquo;»</p>
<p>Handler Magdalenaprosjektet om at kvinner skal få et rom hvor de utvikler sin
egen stemme?</p>
<p>«Virkeligheten er veldig forskjellig for dem som kommer idag. Nå har vi jo
drevet på så lenge. Jeg kan ikke sitte her og synes synd på meg selv, jeg i min
situasjon. Men jeg må jo si at jeg har kjempet for at jeg skal ha det rommet.
Det å ha sitt eget rom på dypest sett alle plan her i livet, det tror jeg er
viktig. Faglig sett også. At du skal komme dit at du tenker at slik arbeider
jeg. Det er denne måten å tenke på som gjør at jeg forhåpentligvis får fram
originale resultater. Da kan jeg ikke gjøre det samme som de andre. Det stedet
har jeg fått, kjempet meg til eller tatt her på teateret, så jeg kan ikke si å
stakkars meg.»</p>
<p>«Men jeg føler jo en forpliktelse til å hjelpe andre. Det er ofte jeg ser,
dessverre, at yngre kvinner sliter med å få en naturlig plass.»</p>
<p>Selv hun har måttet kjempe for det kreative rommet gir hun sine mannlige
kolleger godt skussmål. «Guttene på Grenland Friteater har et godt rykte. Flere
av oss er jo gift med hverandre og vi har barn som har vokst opp i teatret. For
at vi skulle få til det var vi nødt til å dele på en annen måte enn det som var
tradisjonelt sent på 70-tallet og på 80-tallet. Så… Det skal de ha.»</p>
<p>«Jeg har skjønt at du driver med politisk teater.»</p>
<p>«Ja, jeg gjør nok det, tror jeg bare må innrømme det. Her må jeg komme med en
innrømmelse. Jeg husker at når noen kolleger i Tyskland tidlig i
Magdalenaprosjektet snakket om å lage sosialt teater, så rynket jeg på nesa.
Hva er nå det for noe? Sosialt teater? Skal vi som er i de frie profesjonelle
gruppene og som har dette som vårt yrke og vårt liv holde på med det? Sa hun
der hovne Geddy Aniksdal.»</p>
<p>«Noe av det viktigste jeg har fått gjort i dette humanistiske prosjektet som
faget vårt er, det har vært arbeidet rundt Stedsans og de internt fordrevne
kvinnelige flyktningene i Colombia. Hvor dypt, interessant, nødvendig og godt
det er. Nå har jeg en følelse av at hvis Georg Johannesen var her så ville han
si: ‘Godt?! Det er ikke du som skal ha det godt!’ Godt, men godt i den forstand
at det er godt å få utrettet noe som du med en gang ser at virker.»</p>
<p>I 2005 skaffet kvinnene i Grenland Friteater støtte til teaterprosjekter for
kvinner som var internt fordrevet av den colombianske borgerkrigen. De startet
Magdalena Norway som en norsk avdeling av Magdalenaprosjektet og fikk den
godkjent av FOKUS, Forum for Kvinner og Utviklingsspørsmål. FOKUS var det året
mål for TV-innsamlingsaksjonen. «Vi fikk godkjent teater som et redskap i
kampen for fred i Colombia. Teateret ble et middel for å gi kvinnene større
selvrespekt og til å utvikle en tydeligere og sterkere stemme. Noe som også
hadde med andre ting enn å lage teater å gjøre.»</p>
<p>«Det gikk fra at kvinnene omtrent fikk, jeg skal ikke si lusing, men de fikk
kjeft hjemme for at de brukte tid på å reise til disse teatertreffene. Til at…
Det siste året vi hadde prosjektet satt mennene deres på første rad og klappet
og var superstolte over familien sin.» Flere av gruppene fortsatte etter at
prosjektet tok slutt.</p>
<h3 id="stedsans">Stedsans</h3>
<p>Fra 2005 har Geddy Aniksdal vært kunstnerisk leder for flere store
tverrkulturelle byvandringer under tittelen Stedsans. Publikum ledes langs en
løype gjennom byen og underveis er innslag. Opptil flere hundre utøvere kan
være involvert, amatører og profesjonelle.</p>
<p>«Jeg begynte å lage stedssans fordi jeg holdt på å gå på veggen av å være i den
svarte salen. Jeg bokstavelig talt trengte luft og handlingsrom.» Det betyr
ikke at hun legger alt hun har lært i det fysiske teatret igjen i arbeidssalen
når hun går ut. «Jeg tror at vi har et lager… Jeg er et lager for alle
erfaringene mine. Tor Arne er et lager for alle erfaringene sine. Han henter
det opp som et håndverk, som et tankesett, som verdier og som en praktisk måte
å organisere det på. Når han skal skape en forestilling så tror jeg vi går med
denne verktøy-, filosofi- og verdikassa som vi kan. Som er inne i oss og som
ingen kan ta fra oss. Så reagerer vi forskjellig utifra hvilke spørsmål som
blir stilt oss. For det er jo et spørsmål som blir stilt oss.»</p>
<p>«Husker du når vi hadde fysikk, at vi drev med jernfilspon? Med magneten? Jeg
har mange ganger tenkt på det med Stedssans også. Hvilke materiale er det som
virker på meg? Hva er det som er magnetisk? Går du inn til byen, for eksempel,
så er det noe som har dragning. Det er magnetiske plasser som tar øyet ditt.
Det er det samme når du sitter og ser på en improvisasjon.»</p>
<p>«Så er spørsmålet: Hvilket innhold skal du putte i hvilken form? Jeg har alltid
vært opptatt av dette med form og innhold. Kommer formen først? Eller
innholdet? Eller er det en dynamisk vekselvirkning mellom dem?»</p>
<p>«Når jeg går i byen så ser jeg en vakker form. Jeg ser et magnetisk sted. Og så
tenker jeg: Hva sier det stedet? Så kan jeg selvfølgelig finne ut hva det er
idag eller hva det har vært brukt til historisk sett. Men jeg kan også tenke:
Hvilken type scenekunst kunne det være helt utrolig tøft og stilig å parre
dette stedet med? Hva ville du da få for en miks? For eksempel at vi hadde
moderne dans midt på bybrua. Det er vel ikke noe som du til vanlig går og
tenker at du skal vi gjøre. Men slike spesielle kombinasjoner kan du få hvis du
ikke er dogmatisk i forhold til det med form og innhold.»</p>
<p>Moderne dans på bybrua, Stedsans</p>
<h3 id="festivalen">Festivalen</h3>
<p>I 1995 arrangerte Grenland Friteater første utgave av festivalen som idag heter
Porsgrunn Internasjonale Teaterfestival. Under turneer på 80-tallet oppdaget
Trond Hannemyr, som er initiativtaker til og leder for festivalen, at den lille
byen er en ålreit festivalarena. «I en stor by kan det være tolv festivaler
samtidig og så vet ingen om hverandre. Du vet bare om festivalen i det
øyeblikket du går inn en dør. I den lille byen kan hele byen være festivalby.»
I 2016 hadde PIT cirka 120 frivillige i sving og cirka 27.500 besøkende.</p>
<p>«Det jeg alltid har hatt lyst til å gjøre og prøvd å gjøre med festivalen er å
vise ganske sære ting, men som klarer å kommunisere med et publikum. Hvis en
forestilling ikke klarer å kommunisere med publikum så mener jeg at den ikke er
så god. Da kan det være så eksperimentelt eller nyskapende det bare vil, men da
blir det for en liten gjeng som vet noe som andre ikke vet.</p>
<p>«Hva er det å kommunisere? Er det en magefølelse?»</p>
<p>«Det er mest en magefølelse. Men jeg synes jo at du må ha noe på hjertet. Du må
ha en historie å fortelle. Du må klare å underholde ditt publikum. Jeg gidder
ikke gå på teater for å kjede meg eller bare for å få presentert en ide som jeg
likså godt kunne lest i en artikkel.»</p>
<p>«Hvis teater blir for intellektuelt så synes jeg at det ikke fungerer, rett og
slett. Jeg vet at mange mener at det er dustete å si sånne ting, at det er
anti-intellektuelt. Jeg mener det ikke sånn. Jeg mener at det er en kontrakt
mellom scene og publikum om at folk faktisk skal gå ut igjen og ha følelsen av
å ha fått noe. Av å ha opplevd noe. Av å ha tenkt noe. Eller blitt provosert.
Men ikke sånn at du må vri hodet ditt og prøve og skjønne hva du har sett. Det
er ikke så interessant synes jeg.»</p>
<p>«Og det er vel den tanken jeg har forfulgt med festivalen. Altså, fra
folketeater til avant garde. Og da mener jeg ikke fra folketeater til avant
garde, jeg mener at de to tingene kan være samme sak. Det kan godt være
folkelig teater uten å være buskis eller underbuksehumor.»</p>
<p>«Hadde det vært mulig å starte festivalen tidligere? Hvor viktig var den
erfaringen som dere fikk på åtti-tallet for å lykkes?»</p>
<p>«Alt vi hadde gjort før 95 når jeg startet festivalen ble jo med inn i det.
Hadde vi startet før så hadde vi ikke hatt den samme erfaringen. Men jeg tror
det er noen andre faktorer som er like viktige som ikke har med oss å gjøre.
Når vi startet Grenland Friteater så husker jeg Harald Moen som var ordfører i
Porsgrunn den gangen. Han sa: ‘La Skien ta kulturen så tar vi industrien.’
Underforstått: ‘La Skien ha alle utgiftene, så tar vi inntektene.’ Skien bygde
jo omtrent da Ibsen-huset. Porsgrunn var en industriby og konsentrerte seg om
det. Når vi kommer 20 år etterpå i 95 og festivalen starter opp så har mye
forandret seg i forhold til hvordan folk tenker. Da hadde folk litt mer fritid,
folk hadde litt mer penger, kommunen hadde litt mer penger. Jeg er ikke sikker
på at det hadde vært så lett å starte opp et sånt prosjekt 10 år før. Jeg tror
vi traff planken på en tidsånd og en økonomi og endel sånne faktorer som
faktisk skal være tilstede for at du skal klare å lage entusiasme rundt noe.»</p>
<p>«Jeg husker at jeg oppfattet at med festivalen så startet en kulturell
oppvåkning i byen Porsgrunn, at Porsgrunn begynte å få en kulturell identitet.»</p>
<p>«Ja, det kan stemme det.»</p>
<p>«Og at det var en faktor som seinere har gjort at Porsgrunn fikk en bevissthet
om at den skal være en kulturby.»</p>
<p>«Porsgrunn kommune er jo veldig stolte av festivalen og bruker festivalen for
alt den er verdt. I alle trykksaker de lager så er det bilder fra festivalen og
PIT er erklært i en del av kommunens papirer som en del av byens identitet. De
er stolte av den festivalen. Nå skal du huske at hvor gammel var du i 95?»</p>
<p>«26.»</p>
<p>«Det du ser på som en oppvåkning i Porsgrunn kan også være en oppvåkning hos
deg. Så, man spinner rundt seg selv. Men det skjedde ikke mye i Porsgrunn før
det. Festivalen forandret nok en holdning. Jeg skal ikke på noen måte ta æren
for alt som skjer i Grenland fra Wrightegården til Brekkejazz, men det at noen
fikk til noe gjorde kanskje at flere torde å komme etter.»</p>
<p>«Så våkner kulturkonsumet…?»</p>
<p>«Opplever folk at yes, det er jo kult, dette liker jeg, så vil de ha mer. Jeg
tror absolutt på den tesen om at kultur avler mer kultur. Jeg tror ikke det er
sånn at du veldig fort når et metningspunkt på hvor mye som kan skje et sted.
Det finnes sikkert det også, men jeg tror det er langt igjen.»</p>
<h3 id="smuglere">Smuglere</h3>
<p>Til festivalen i 1995 fikk Tor Arne Ursin i oppdrag å lage en
utendørsforestilling basert på Arthur Omres roman Smuglere. Trond Hannemyr
hadde presentert ideen for potensielle sponsorer fra næringslivet og fått
positiv respons. «Jeg husker det satt langt inne for Tor Arne,» sier Trond
Hannemyr. «Men når han først ville det så ville han det.»</p>
<p>«Arthur Omre var ikke mitt valg,» sier Tor Arne Ursin. «Jeg hadde lest alle
bøkene til Dashiell Hammett, Raymond Chandler og Ross Macdonald og hadde sett
alle mulige hardkokte kriminalfilmer. Men jeg visste ikke så mye om Arthur
Omre. Nå ble jeg tvunget til å lese ham. Og så var det tett på den samme
holdningen som du finner mye av hos Hammett og forsåvidt hos Chandler også.»</p>
<p>Smuglere skulle komme til å markere et vendepunkt for Tor Arne Ursin og
Grenland Friteater.</p>
<p>«Utenfra er forestillingen tilsynelatende en dramatisering av romanen Smuglere.
Men for meg var ikke spørsmålet sånn. Jeg tok utgangspunkt i et sted. Jeg gikk
rundt her i byen og lette etter steder hvor vi kunne lage en
utendørsforestilling.»</p>
<p>«Er ikke det en parallell til hvordan dere jobbet i det eksperimentelle teatret
der dere leter etter materialer i de fysiske improvisasjonene?»</p>
<p>«Jo, kanskje, men det er likevel viktig å skille. Gjennom Smuglere, og noen
andre arbeider som vi hadde gjort tidligere, lærte jeg et fortellerspråk hvor
stedet, objektene og tingene spiller en like stor rolle som skuespillernes
handlinger. Det er skuespillernes handlinger i forhold til omgivelsene som gir
resultatet. Tidligere var det bare skuespillernes handlinger, gester, hva du
vil kalle det, som skapte rommet og som skapte situasjonene. Vi hadde aldri
kulisser eller dekorasjon i forestillingene de første årene. Vi hadde knapt med
oss noen rekvisitter og hvis vi hadde med oss rekvisitter ble de brukt om igjen
på forskjellige måter. En stokk kunne bli til noe helt annet enn en stokk i
øyeblikket.»</p>
<p>«Da jeg så Smuglere hadde jeg en følelse av at dere oppfant dere selv. At fram
til da var dere sterkt påvirket av lærerne deres, mens etterpå ble
kreativiteten mer indrestyrt. Er du enig i det?»</p>
<p>«Ja, men når du stiller spørsmålet på den måten så må jeg svare personlig. De
andre har andre historier i forhold til det å utvikle sitt eget regifag. Men
for meg var det en stor forandring. Det er riktig som du sier at jeg oppfant
meg selv på en annen måte. Fra å være en som guidet skuespillere som skulle
finne ut av det selv, så ble jeg til en historieforteller som bruker
skuespillerne til å lage en historie. På 1980-tallet hendte det at
skuespillerne ble forbannet på meg og sa at: ‘Men fader jeg skjønner at du er
interessert i at jeg gjør det best mulig, men hva vil du bruke meg til?’ Det
var det viktigste ankepunktet mot den måten å jobbe på. Med en gang vi begynte
på disse utendørsforestillingene så var aldri det noe spørsmål lenger. Jeg
visste alltid hva jeg skulle bruke skuespillerne til. Fordi skuespillerne sto
alltid i forhold til et eller annet annet.»</p>
<p>«Med Smuglere tenkte jeg i utgangspunktet ikke så mye på det litterære. Jeg
tenkte mer på det som et event. Det ble mer litterært etterhvert ved at vi tok
inn vanlig dialog og tekst, og at historien hang sammen og begynte å likne
historien som er i romanen. Men egentlig bygger hele forestillingen på tablåer
og på en tenkning om hvordan du kan legge opp en rute gjennom museumsområdet
som vi fant og hvordan vi kunne bruke de ulike rekvisittene. Planen var å kjøre
båter og biler inn på scenen og skape handlinger rundt det.»</p>
<p>«Det var første gangen jeg så naboer på teater,» sier Trond Hannemyr. «Og
Sunnjordet-folk, og Hydro-arbeidere, og… Da skjønte jeg at nå har vi gjort noe
riktig. Uten å lage revy så klarte vi å treffe et stort folkelig publikum.»</p>
<p>«Med Smuglere var plutselig mange mennesker interessert i å se ting jeg laget.
Hardkokt kriminallitteratur hadde jeg holdt på med i åresvis. Men det fikk en
ny form fordi det var lokal tilknytning, utendørs og spektakulært. Etterhvert
begynner du å tenke: Hvem er disse menneskene? Hvorfor er dette publikummet så
mye dårligere? Hva gjør at disse historiene ønsker folk å høre og se fortalt i
den formen?»</p>
<p>Gjennom arbeidet med Smuglere flyttet Tor Arne Ursin det tomme lerretet fra det
fattige fysiske teatret og ut et utstyrs- og effektrikt utendørsteater. Evnen
til å begynne med ingenting gir frihet til å velge temaer og spillesteder og
tilpasse dem til hverandre. Idag finner han historier over alt. Han forteller
meg om hvordan han bruker Kjartan Fløgstads romaner for å skildre livet til
arbeiderne under fabrikkpipene på Herøya. Om den symbolske betydningen av
scener og karakterer. Han forteller om bønder i Telemark som ba ham lage spel
om bondeopprøret i 1540, som er fortellingen om et nederlag. Om… Han snakker i
40 minutter før jeg avbryter ham med et spørsmål.</p>
<h3 id="omveien-hjem">Omveien hjem</h3>
<p>Omtrent samtidig skjedde en endring i de tematiske utgangspunktene Grenland
Friteater valgte for forestillingene. Fra å lage forestillinger basert på
tekster av Raymond Chandler, Sylvia Plath og Walt Whitman begynte de å
kommentere norsk og lokal virkelighet gjennom tekstene til Georg Johannesen,
Kjartan Fløgstad og lokalhistoriske kilder. Dramatikeren Jesper Halle, som har
kjent og fulgt Grenland Friteater siden 1987, sier det til meg på denne måten:
«De går i dialog med virkeligheten i stedet for å gå i dialog med kunsten. Det
skjer omtrent samtidig som Grenland Friteater begynner å appellere bredere. Det
er et argument for at den bredere appellen ikke nødvendigvis handler om et
ønske om å være bredere men at de begynner å snakke om noe som angår flere.»</p>
<p>«Men det er faktisk riktig,» sier Tor Arne Ursin. «Det har ikke vært målet at
vi skal lage noe direkte publikumsfrieri, men når du reflekterer rundt det så
er det jo klart. Folk vil gjerne at du snakker om deres liv. Eller om noe de
opplever, om noe som finnes i verden og som de kan relatere til noe. Det synes
jeg at vi har greid å løse. Men det er jo andre, institusjonsteatre og sånn,
som kanskje burde tenke over den saken. Hvis du skal spille i Telemark… For meg
er det egentlig veldig enkelt. Lag noe om folk fra Telemark. Lag noe med folk
fra Telemark. Og lag noe for folk fra Telemark. Så kommer de da. Vi kunne
snakke i timesvis om hva som finnes av historier i Telemark eller knyttet til
Telemark som går an å relatere til noe folk er interessert i. Det er et vell av
ting å ta tak i. Du behøver ikke å komme drassende med Henrik Ibsen og
Vildanden hver eneste jævla gang.»</p>
<p>Dreiningen begynte eller skjedde i 1995, og særlig i forbindelse med
forestillingen Gode tider for de onde som var basert på tekster av Georg
Johannesen.</p>
<p>Gode tider for de onde, fra jubileumsforestillingen</p>
<p>«Min indre motivasjon for å jobbe med tekstene til Georg Johannesen var at jeg
var lei av å bli ansett som poetisk og ufarlig,» sier Tor Arne Ursin. «I 1990
laget vi en forestilling med tekster av Walt Whitman. For meg var det politisk
å si: ‘Behold the spear of grass. Within is mirrored the whole world.’ Det er
en livsholdning som for meg er politisk. Men det var ingen som oppfattet det
sånn tror jeg.»</p>
<p>«Til slutt fikk jeg lyst til å gjøre noe som snakket rett ut om konkrete ting.
Noe med mer salt i, eller mer bittert. Jeg valgte å ta opp tekstene til Georg
og det har det etterhvert blitt mange forestillinger av.»</p>
<p>«Det som uvergelig dukker opp i alt Georg skriver er Norge som tema. Eller at
det du gjør alltid er knyttet til en konkret situasjon — politisk, sosialt og
tidsmessig. Du må vite hvor du er, hvem det er du snakker med og hvem du
snakker på vegne av. For det er aldri i et tomrom. Georg er kjent for at han
sa: ‘Hvorfor skal du gå med plakat av Mao? Hvorfor kan du ikke gå med
Nygaardsvold?’ Og så ler du nå og så lo jeg også første gangen. Men det er
slike ting Georg snakket om. Hvorfor kan vi ikke ta opp ting vi faktisk kan
gjøre noe med?»</p>
<p>«Med den holdningen oppdaget vi at Norge er faktisk er et tema. Det ledet meg
til å tenke at vi kan lage en forestilling om norsk industrihistorie. For det
er her vi kommer fra, vi er født under røyken fra industripipene. Faren min var
sjef for den gule røyken her på Herøya. Etter å ha spilt Smuglere på festivalen
i fire år spurte vi oss selv om hva kan vi bruke den muligheten til. Da kom jeg
på at vi burde bruke den til å fortelle historier om samfunnet under
industripene.»</p>
<p>Geddy Aniksdal, som spiller Hertingen og er oppvokst i Årdal, kaller det
omveien hjem. «At industrisamfunnet Årdal og arbeiderkulturen skulle bli en
viktig del av Grenland Friteater sitt arbeid, det så jeg aldri for meg da vi
improviserte på amerikansk og drev på med hardcore kriminallitteratur og film
noir. Etterpå laget vi forestilling om kristiania-bohemen og så laget jeg
soloforestilling om Sylvia Plath og… Vi måtte så langt avgårde og ut. Og så
ender jeg opp med å spille en karakter som ser ut som min egen far. Det kjennes
som en riktig og naturlig utvikling.»</p>
<p>«Det ble begynnelsen på en fantastisk reise,» sier Tor Arne Ursin. «Selv om vi
tok utgangspunkt i det Kjartan Fløgstad hadde skrevet —spesielt i Fyr og flamme
som kom ut i 1980 og i Dalen Portland som kom ut noen år før, hvor han
beskriver historien om det norske industrisamfunnet gjennom flere generasjoner—
så fant vi ut at dette er vår historie. Allerede mens vi holdt på med den
første forestillingen begynte vi å spørre hva er det som ligger under og ved
siden av de historiene som det står om i boka? Hvilke kilder er det Kjartan har
brukt? Det er faktisk det livet som folk lever her. Vi kom tett på det livet
som folk har levd og våre egne familier har levd. Og som mange som sitter i
salen er en del av.»</p>
<p>«Vi spilte Harde tak på turne. Da var det ofte at det kom folk og sa om
hovedpersonen Hertingen: ‘Du vet det, vet du, at Hertingen det er egentlig
bestefaren min det.’ Og kanskje de i noen tilfeller hadde delvis rett. Kjartan
hadde satt sammen karakterene fra ulike kilder og mange steder.»</p>
<p>«Vi oversatte til dels Kjartan Fløgstads univers fra Sauda, eller Lovra som han
kaller det, til Porsgrunn. I stedet for at Hertingen skulle jobbe på
kruttverket, som de kalte det i Sauda, så plasserte vi ham på magnesiumen på
Herøya. Kjartan fortalte siden at, ja, det var tungt å jobbe i de
industriarbeidsplassene på vestlandet. Men alle visste at det var et sted som
var verre. Det var magnesiumen i Porsgrunn. Det var den myteomspunnede
magnesiumen.»</p>
<p>«Bygg 104 het det, B-104. Den gamle elektrolysehallen hvor de hadde åpne ovner
og som var full av gass og røyk og hadde elektrisitet i gulvet. Det kom
diglevogner med flytende magnesium som holdt 1200 grader og som fort vekk
skvalpet oppover rundt hjørnet. Vi hadde en utstilling i foajeen av bilder,
blant annet bilder av et oppstikk når de skal tappe ovnen. Det er et bilde av
en arbeider som står inntil en ovn. Så sier vi at: ‘Når de sto her så kunne det
være varmt. Da var det 70 grader her.’ Så kommer det fra en fyr som er med på
omvisningen: ’70 grader? Når vi sto der var det 120 grader.&rsquo;»</p>
<p>«Jeg synes ikke vi i Telemark og i Porsgrunn og på Herøya har vært flinke nok
til å ta vare på de historiene.»</p>
<p>«Når jeg hører på deg nå så er du opptatt av hva du formidler. Er det der
oppmerksomheten ligger nå? Har faget blitt en andre natur?»</p>
<p>«Jo, det kan være riktig at perspektivet har flyttet seg, at vi legger nye ting
oppå det vi kan fra før. Selv om jeg har jobbet med å finne handlingsmessige
uttrykk for situasjoner hele tida. Men jeg er ikke enig i at ikke dette er
faget. Faget… Virkemidlene er utvidet i forhold til det at du bare jobber med
skuespilleren. Det er som om hele kartet har eksplodert.»</p>
<p>«Med virkemidler mener du ikke bare biler og rekvisitter og rom, men også
litterære virkemidler….»</p>
<p>«Ja, og tenkningen rundt det. Hvor langt ut i virkeligheten rundt deg kan du nå
med det du sier?»</p>
<p>Det spørsmålet synes å favne hele Grenland Friteaters virksomhet. I Tor Arne
Ursins versjon der det du sier skal angå dem du snakker til. I Trond Hannemyrs
versjon der teaterfestivalen skal prege byen. I Lars Viks versjon der du ikke
skal kjede ditt publikum. I Geddy Aniksdals versjon der teaterfaget er et
verktøy for å gjøre samfunnet bedre på små, konkrete måter. I løpet av 40 år
har de funnet mange små svar på dette store spørsmålet.</p>
</div>
    <div class="post__footer">
      

      
        <span><a class="tag" href="/tags/teater/">teater</a><a class="tag" href="/tags/intervju/">intervju</a></span>


      
    </div>

    
  </div>

      </main>
    </div><footer class="footer footer__base">
  <ul class="footer__list">
    <li class="footer__item">
      &copy;
      
        Rune Myrland 2016-2023
      
    </li>
    
  </ul>
</footer>
  
  <script
    type="text/javascript"
    src="/js/medium-zoom.min.1248fa75275e5ef0cbef27e8c1e27dc507c445ae3a2c7d2ed0be0809555dac64.js"
    integrity="sha256-Ekj6dSdeXvDL7yfoweJ9xQfERa46LH0u0L4ICVVdrGQ="
    crossorigin="anonymous"
  ></script></body>
</html>
